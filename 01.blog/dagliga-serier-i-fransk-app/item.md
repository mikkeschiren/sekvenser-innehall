---
title: Le Monde storsatsar på serier
date: 20:00 05/18/2015
taxonomy:
    category: blog
    tag: [le monde, frankrike]
---

När vi i Sverige skär ned på serierna i dagstidningarna så gör franska Le Monde precis tvärtom.

===

Franska dagstidningen Le Monde har tagit fram en ny app, _La Matinale du Monde_, och i samband med detta satsar man stort på nya serier. Varje vardag kommer att ha sin serieskapare med sin egen serie.

Måndag är det Lewis Trondheim som tillsammans med Brigitte Findakly gör _Coquelicots d’Irak_, som handlar om en flicka som växer upp i Saddams Irak, på tisdagar driver Fabcaro med politiker i hans _Galichot en Champagne_. På onsdagar tar Lisa Mandel vid med _La Famille Mifa_, om en familj med två tonårsdöttrar och en hypertolerant mamma, och på torsdagar följer Jacques Azam med _Wonderful job_ – om arbetslivets fröjder och på fredagar avslutar James med en social och politisk satir, _Françoise, Manuela & les autres_.

Serierna kan även läsas på [webben](http://www.lemonde.fr/bande-dessinee/), men är specialanpassade för att läsas i appen.

[Källa](http://www.bodoi.info/un-strip-chaque-matin-dans-son-smartphone/)
