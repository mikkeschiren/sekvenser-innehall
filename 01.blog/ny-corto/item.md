---
title: Ny Corto Maltese ute i september
date: 13:20 05/14/2015
taxonomy:
    category: blog
    tag: [casterman, hugo pratt, canales, pellejero, frankrike]
---

När franska Casterman återlanserar Hugo Pratts serie _Corto Maltese_, så är det de två spanska serieskaparna Juan Diaz Canales och Ruben Pellejero som fått förtroendet att göra _Sous le soleil de  minuit_ (Under midnattssolen).

===


Med en upplaga på över 300000 exemplar förväntar sig Casterman att förhandsintresset är stort. Serien ska utspela sig tidsmässigt strax efter _Balladen om det salta havet_ (utgiven på Epix).

Canales är kanske främst känd för sin serie _Blacksad_, och Pellejero har publicerat ett flertal böcker sedan han debuterade på sjuttiotalet.
