---
title: Växande missnöje inom Seriefrämjandet
date: 08:13 04/08/2016
taxonomy:
    category: blog
    tag: [serieförmedlingen, seriefrämjandet, malmö, rum för serier]
---
Föreningen Seriefrämjandets övergång från medlemsförening till centrumbildning har varit långt ifrån smärtfri. Den så kallade Serieförmedlingen som ska vara en central del av centrumbildningen – det är ett av centrumbildningarnas huvuduppdrag att försöka skaffa jobb till sina medlemmar – dras med flera problem.

===

Hittills har Serieförmedlingen endast 15 registrerade uppdragstagare, varav tre sitter i föreningens styrelse. Varje år får Seriefrämjandet 200.000 i stöd från staten för centrumbildningen, samt flera andra bidrag genom olika kommunala och statliga instanser. Ett exempel är Seriefrämjandets nya galleriverksamhet i Malmö, Rum för serier, som Malmö kommun stödjer med 120.000 per år, som också är kopplat till centrumverksamheten.

Nu har det framkommit att de uppdrag som kommer in till förmedlingen inte förmedlas direkt till medlemmarna för att de ska kunan söka dem, utan att uppdragen delas ut av Seriefrämjandets verksamhetsledare, Jamil Mani, som också är en av dem som är registrerade för att ta uppdrag genom förmedlingen, och sitter även föreningens styrelse.

Serieförmedlingen förmedlar bland annat uppdrag att hålla workshops. De är en mycket viktig inkomstkälla för många serieskapare – flera tjänar mer på workshops än vad man tjänar på att teckna serier, därför känner sig flera av de medlemmar som finns i uppdragsbanken förbigångna genom att de aldrig fått chansen att söka ett uppdrag.

Sekvenser har fått information från flera håll om missnöjet bland medlemmarna om hur organisationen Seriefrämjandet sköts på flera punkter, och speciellt hur Serieförmedlingen sköts. I april håller Seriefrämjandet årsmöte i Örebro. Det verkar som om det kommer att bli hett om öronen för en del av styrelsemedlemmarna.
