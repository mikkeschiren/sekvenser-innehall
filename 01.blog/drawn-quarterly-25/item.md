---
title: Drawn and Quarterly 25 år
date: 20:34 04/29/2015
taxonomy:
    category: blog
    tag: [kanada, independent, d&a]
---

I år firar det kanadensiska förlaget [Drawn and Quarterly](https://www.drawnandquarterly.com/) 25 år, och det uppmärksammar man bland annat med att släppa en nästan 800-sidig bok.

===

1989 skapade Chris Oliveros Drawn and Quarterly med syftet att publicera världens bästa serieskapare. Och när jag tittar i förlagets katalog så är det många av dem som verkligen finns representerade. Flera av dem medverkar i förlagets jubileumsbok, _Drawn and Quarterly: Twenty-Five Years of Contemporary Cartooning, Comics, and Graphic Novels_, med nytecknade eller tidigare svårtillgängliga serier, som: Kate Beaton, Chester Brown, Michael DeForge, Tom Gauld, Miriam Katin, Rutu Modan, James Sturm, Jillian Tamaki, Yoshihiro Tatsumi, Guy Delisle, Debbie Drechsler, Julie Doucet, John Porcellino, Art Spiegelman, och Adrian Tomine.

Boken gräver ned sig i förlagets akriv och presenterar en 25-årig historia om ett förlag som fortfarande är högst vitalt.

_Drawn and Quarterly: Twenty-Five Years of Contemporary Cartooning, Comics, and Graphic Novels_ släpps officiellt i slutet av maj.
