---
title: Legendarisk serieförläggare figurerar i Panama-dokumenten
date: 23:35 04/06/2016
taxonomy:
    category: blog
    tag: [sekvenser, glénat, frankrike]
---
Jacques Glénat, som startade och driver förlaget Glénat, figurerar i de avslöjanden som gjorts i de så kallade Panama-dokumenten.

===


Fyra miljoner euro ska ha placerats utomlands i ett ”pappers-bolag”, Getway SA, i Seychellerna mellan 2009-2014. För pengarna köpte bland annat bolaget konst. När bolaget lades ned på grund av en lagändring i Seychellerna gavs konsten bort till Jacques Glénats barn.

Först nekade Jacques Glénat att det fanns någon koppling mellan honom och Getway SA, för att sedan säga att det var kopplat till ett företagskonto hos Glénat.

Glénat är en av de större franska serieförlagen, och i deras katalog finns över 4000 titlar. Förlaget bildades av Jacques Glénat 1969 när han 17 år gammal började att ge seriefanzinet _Les Cahiers de la Bande dessiné_. Några år senare belönades han med ett förläggarpris på seriefestivalen i Angoulême. Förlaget låg bland annat bakom tidningen _Circus_ – serier från den publicerades i Sverige i några av de vuxenserietidningar som existerade på åttiotalet. Förlaget äger också flera andra förlag, som Vents d'Ouest och l'Échos des Savanes/Albin Michel.

Förlagets största framgång är serien _Titeuf_, som är den mest bästsäljande serien i Frankrike de senaste decennierna. Titeuf publicerades i Sverige tidningen _Flamingo_ under namnet _Tobbe_, och senare i tidningen _Zits_ under originalnamnet. Serieskaparen François Bourgeon är en av många som finns bland förlagets serieskapare.

Jacques Glénat är känd för att vara snål mot sina serieskapare och en hård förhandlare. Personligen har han gjorts sig en stor förmögenhet på förlagsverksamheten. En förmögenhet som han alltså delvis verkar ha försökt gömma undan i Getway SA.

Uppgifterna om Jacques Glénat publicerades i Le Monde.

_Bild: Titeuf av Zep. &copy; Glénat_
